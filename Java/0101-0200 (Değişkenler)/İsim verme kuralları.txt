▬▬▬▬▬▬▬▬▬▬▬▬ Değişkenlere İsim Verme Kuralları ▬▬▬▬▬▬▬▬▬▬▬▬

1) 
Değişken isimleri büyük-küçük harflere duyarlıdır.
Örneğin, şu dört değişkenin dördünü de Java farklı değişkenler olarak algılar:
nOT, not, Not, NOt


2) 
Değişken isimlerinde harf, rakam, alt tire veya dolar işareti kullanılabilir.
Ancak, boşluk veya özel karakter kullanılamaz. Özel karaktere örnek yıldız.

3)
Değişken ismi rakam ile başlatılmamalıdır.
Alt tire veya dolar işareti ile değişken ismi başlatılabilir,
ama tavsiye edilmez.
Neticede, bir değişkenin adı harf ile başlatılmalıdır.

4)
Değişken isimleri olarak anahtar kelime kullanılamaz.
Anahtar kelimeler Java dilinin yazarları tarafından belirlenmiştir.
Anahtar kelimelerin bir listesini şurada okuyabilirsin:
https://www.geeksforgeeks.org/list-of-all-java-keywords/

5)
Değişken isimleri küçük harfle başlar, ancak eğer değişken ismi
birkaç kelimeden oluşacaksa, kelimeler bitişik yazılır ve
ikinci kelimenin ve sonraki kelimelerin başharfleri büyük yazılır.
Buna deve hörgücü yazım denir. Bakınız:
https://en.wikipedia.org/wiki/Camel_case
Bir deve hörgücü yazım örneği:
elvesDwelledInGreyHavens
Üst satırdaki karakter serisinin İngilizce doğru yazılışı:
Elves dwelled in Grey Havens




▬▬▬▬▬▬▬▬▬▬▬▬ Sözlük ▬▬▬▬▬▬▬▬▬▬▬▬
Alt tire: 'Underscore' veya 'underline' (_)
'Anahtar kelime' veya 'Anahtar sözcük': Keyword
Boşluk: Space
Büyük harf: 'Uppercase letter' (veya sadece) 'uppercase' (veya) 'capital letter' (veya sadece) 'capital'
Büyük-küçük harflere duyarlı: Case sensitive
Büyük-küçük harf duyarlılığı: Case sensitivity
Değişken: Variable
Değişken ismi: Variable name
Deve hörgücü yazım: Camel case
Dolar işareti: Dollar sign ($)
Harf: Letter
İsim verme kuralları: Naming convention 
Küçük harf: 'Lowercase letter' (veya sadece) 'lowercase'
Rakam: Digit
Yıldız: Asterisk


